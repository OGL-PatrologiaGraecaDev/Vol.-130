§ ιιι.

xw ‘ APPEND. AD IX. —- lSlDORUS MERCATOR.
visse. Adde id integro anno antequam prima vice ab Hincmaro authentia impeteretur factum fuisse. Alter
pontifex, Stephanus nempe V ad Luitpertum Moguntinum episcopum (53b) scribens de numero Nicaenorum
canonum ait ex testimonio Athanasii septuaginta esse, quod in epistola Isidoriana Athanasii ad Marcum
papam habetur. Sed cum non laudet neque epistolam Marci ipsius, neque Julii, neque Felicis ΙΙ, quae huc
etiam faciebant, valet idem quod de Hadriano dicebamus. Neque omittendum est, id in ejusmodi materiis
factum ab utroque pontifice, quae jura primatus minima attingerent illamque septuaginta canonum Nicae-
norum fraudem, licet a Mercatore in Occidentem inducta fuerit, in Oriente tamen longe antea ortum ha-
buisse. Auxilius, qui saeculi x initio pro ordinationibus Formosi libellum scripsit, unicam Anteri epistolam,
neglectis quae sibi magna: utilitatis potuissent esse, Evaristi secunda, Callisti secunda, Pelagii ll prima
adducit, videturque proinde ex Hadriani ll epistola traxisse, qui eamdem in eadem causa translationis
episcoporum allegaverat. Vitae Pontificum, quae Luitprando Cremonensi, saeculi x auctori, tribuuntur et
Pseudoisidorianis late utuntur, non sunt Luitprandi, ut apud omnes constat, sed ad ignotum Germanum
quemdam spectant. lmo adhuc a. 1085 Otto cardinalis Ostiensis et legatus pontificius, qui postmodum
Urbanus Il papa fuit, in synodo Gerstungensi nonnisi contemptim de Pseudoisidorianis locutus est, his
utens verbis: « Quod illa; scripturarum sententiae, quarum nos testimonio usi sumus, notm in Ecclesia
reverentia: semper fuerunt, et auctores nequaquam vel obscuri vel incerti nominis sint. ››
Vides quomodo per duorum saeculorum tractum vere dicendi sint pontifices collectionem ipsam ignorasse
et neglexisse, nec nisi una vel altera vice testimoniis, qualiter ab aliis suggererentur usos, imo ipsam in
Italia plane receptam non fuisse. Non nescimus adversarios nostros in id magna vi insistere, non quidem
verba Decretalium, principia tamen admisisse pontifices longe lateque jus lsidorianum propagasse. Verum
ab ejusmodi criminatione eos vindicabimus, si paucis ostenderimus, auctoritatem pontiﬁciam ex Decreta-
libus profectum non traxisse, sed longiori jam tractu temporis eas praerogativas pontifices Romanos exer-
cuisse, quas mediante saeculo nono adversus Hincmarum tuebantur, quin sane ejusmodi sunt, ut ex ipsa
primatus natura necessario ﬂuant.
Jam ex ipsis Protestantibus multi (54) non diffitentur, Pseudoisidorianis Decretalibus nihil novi pontifi-
cibus profecisse. Manifestum est enim ejusmodi fraudes ab hominibus tam late non admitti, nisi ea conti-
neant, qua: non jam recepta sint a plurimis. Sane si Decretales ea docuissent, quae tunc temporis plane
inaudita fuissent, quae nullis antiquitatis documentis defendi potuissent, quomodo non omnium oculis fraus
manifesta illuxisset? Quidquod jam certum sit, minus in eo falsatorem Pseudoisidorum fuisse, quod nova
cuderet, quam quod ex antiquis monumentis nova componeret, et ea quae vere dicta vel scripta fuerant,
alienis auctoribus tribueret. Genuinam Isidori syllogen, quam Riculfus Moguntinus ex Hispania advexerat,
veluti fundamentum compilationis suae posuit, caetera corrasit ex authenticis Decretalibus Pontificum, ge-
nuinis conciliorum Actis Patrumque scriptis, ex Capitularibus Francorum, Codice Theodosiano, Breviario
Alariciano ejusque commentatoribus, ex regula S. Benedicti Libroque Pontificali, genuinis quibusdam pa-
triarcharum Constantinopoleos, S. Bonifacii ejusque amicorum epistolis. Acta Sylvestri, quibus usus est,
falsa quidem sunt, sed tunc jam recepta ab omnibus erant. Quomodo igitur ﬁeri potuit, ut novi adeo essent
sensus, cum ne quidem verba nova essent? Non negamus in Pseudoisidoriano jure esse nonnulla, quae in
primmva disciplina nonnisi implicita continerentur, nonnulla quorum non nisi rariora exempla primis Ec-
clesiae saeculis suppeditarentur. Verumtamen ejusmodi disciplinae ecclesiasticae mutationes jam ante decre-
tales confectas pro temporum varietate inducta: fuerant, vel induci incipiebant, neque aliud ille sibi propo-
suit, qui collectionem congcssit, nisi ea tueri atque propugnare multis cum aliis, quae jam in jus ecclesia-
sticum admissa et a pontificibus, cum certissime decretales adhuc ignorarent, sancita fuerant, qua: denique
recepta fuissent, etiamsi nunquam Pseudois’idorus scripsisset. Quid quod longo temporis tractu nullius
plane in Italia atque in Germania auctoritatis fuerit Pseudoisidorus.
Quae adversus Protestantes Febronianosque generalius dicta sufficiant. Jam satis in hoc sudarunt anti-
quiores critici, ut Ballerinii, Blascus, Zaccaria, ut adversus istiusmodi homines jura primatus ex Pseu-
dodecretalibus impetita defenderent. Nos heic loci ea recantare quia toties dicta sunt supersedemus;
subtilioresque tantum quasdam difficultates, quae a catholicis etiam nonnunquam moventur, solvendas sus-
cipimus (355).
Concedunt plurimi ex nostris, sicuti concedere debent, appellationes ad Romanum pontificem nunquam
non admissas fuisse. Verumtamen id jam Hincmarus contendebat, pontificem ex antiquioris disciplina: norma
(53h) Ap. lvonem p. 4. c. 232 et Gratian. can. t3. Leo, Universalgeschichte ll 8d. p. lQO,AGfrorer, l.
dist. t6. ” ” c. p. 2t3. Schonemann ad Bohmer princip. jur. can.
(54) Luden, Allgem. Geschichte Th. ll. Bd. ll. c. ed. Vll§ t22. not. b_.
10. Geschichte des deutschen Volkes Bd. V. p. 473. (55) Cf. Walter, Kirchenrecht ἓ 92.
