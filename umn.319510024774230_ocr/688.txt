1213

:EVI CAROLINI CARMINA.
Concussus altis ﬂuctibus
Et Franciam turbantibus
Regnum reliquit mortuus.
His quatuor mox partibus
Regnum sibi secantibus,
Per Franciam jurgantibus,
Bellum fuit horridius.
Imperio sic turbido
Crescit malorum factio ;
Surgensque tunc dissensio,
Pcrmiscet omnes jurgio.
Invadit alter socios,
Crescunt mali super bonos,
Tyrannus omnis infremit,
Dantur honores impio.
Fit plurium vastatio,
Sanctis locis praedatio,
Cunctis bonis turbatio,
Rerum simul confusio.
Quidam fuit hoc tempore,
Nomenoius nomine,
Pauper prius progenie,
Agrum colebat vomere.
Sed repperit largissimum
Thesaurum terra: conditum,
Qui plurimorum divitum
Iunxit sibi solatium.
Dehinc per artem fallere
Coepitque mox succrescere,
Donec super cunctos ope
Transcenderet potentim.
Sic ergo discordantibus
Francis simul cum regibus,
Cum caeteris rebellibus
Fit Carolo contrarius.
Hic Carolus cum fratribus
Bellum gerebat saepius,
Nec praevalebat hostibus,
Tantis repulsus cladibus.
Conﬁdit unde impius,
Prtedas agit Nemenoius,
lnstando Redonensibus,
Simulque Namnetensibus.
Deinde Pictavensium
Trans Ligerim manentium
Pagum petit Medalgicum
Glonnam locum pulcherrimum.
Turmam vocat monachicam,
Multamque dat pecuniam,
Jubet mox suam statuam
Efﬁgiari splendidam,
Quam ponerent pinnaculo
Ad orientem patulo,
Signum quod esset, Carolum
Se non timere dominum.
llli statim regi suo
Haec pertulerunt Carolo,
Qui audiens superbiam,
